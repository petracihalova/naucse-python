<h1 id="klondike_solitaire_karty">Klondike Solitaire: Karty
<a href="#header-klondike_solitaire_karty" class="header-link">#</a>
</h1>
<p>Pojďme vytvořit karetní hru <em>Klondike Solitaire</em>, kterou možná znáš v nějaké
počítačové verzi.</p>
<p><span class="figure"><a href="naucse:static?filename=klondike.png"><img src="naucse:static?filename=klondike.png" alt="Jedna z grafických podob hry"></a></span></p>
<p>Naše hra bude ze začátku jednodušší – nebudeme se zabývat grafikou,
ale logikou hry.
„Grafiku“ zatím zajistí textová konzole. Obrázek výše se dá ukázat jako:</p>
<div class="highlight"><pre><code>   U     V          W     X     Y     Z
 [???] [   ]      [   ] [   ] [   ] [   ]

   A     B     C     D     E     F     G
 [3♣ ] [???] [???] [???] [???] [???] [???]
       [5 ♥] [???] [???] [???] [???] [???]
             [6♣ ] [???] [???] [???] [???]
                   [5♠ ] [???] [???] [???]
                         [Q ♥] [???] [???]
                               [4♠ ] [???]
                                     [3 ♦]</code></pre></div><h2 id="pasians">Pasiáns
<a href="#header-pasians" class="header-link">#</a>
</h2>
<p><em>Klondike Solitaire</em> je <a href="https://cs.wikipedia.org/wiki/Pasi%C3%A1ns">pasiáns</a>
– karetní hra pro jednoho hráče.
Tyto hry obecně fungují takto:</p>
<ul>
<li>Karty se určitým způsobem <em>rozdají</em> do několika balíčků, hromádek nebo
jiných skupin</li>
<li>Dokud hráč <em>nevyhrál</em>:<ul>
<li>Hráč <em>udělá tah</em>: podle určitých pravidel přesune karty z jedné hromádky
na druhou</li>
</ul>
</li>
</ul>
<p>Než ale počítač naučíš hrát hru, je potřeba ho naučit pár základních věcí,
aby pak instrukce pro samotnou hru dávaly smysl.
Základní věci, které je potřeba počítač „naučit“, jsou:</p>
<ul>
<li>Co je to <em>karta</em>?</li>
<li>Co je to <em>balíček</em>?</li>
</ul>
<p>Odpovědí na tyhle otázky bude spousta vysvětlování a taky několik pythonních
funkcí, které použiješ i ve zbytku hry.</p>
<p>Tady bych rád podotknul, že tyhle materiály ukazují předem vyzkoušený způsob,
jak napsat karetní hru.
Reálné projekty takhle nefungují: zahrnují spoustu plánování, slepých uliček,
oprav špatně navrženého kódu a jiných frustrací.
Neděláme tu reálný softwarový projekt – zatím stále <em>zkoušíme základy</em>,
jen z nich pak vyleze něco hezkého.</p>
<h2 id="karta_a_balicek">Karta a balíček
<a href="#header-karta_a_balicek" class="header-link">#</a>
</h2>
<p>Co je to <em>karta</em> a <em>balíček</em>?
Jak tyhle koncepty <em>reprezentovat</em> v Pythonu – tedy pomocí čísel, řetězců,
seznamů, <var>n</var>-tic a jiných datových typů – abys s nimi mohl/a
dál pracovat?</p>
<p>Možností jak to udělat je více.
Dobrý návrh <em>datového modelu</em> je základ úspěšného projektu: odpověď na otázku
výše je základ k tomu, aby se pak program hezky psal.
Až budeš potřebovat dobrý návrh datového modelu pro nějaký svůj projekt,
doporučuju se ze začátku poradit se zkušenějším programátorem.</p>
<p>Pro Solitaire je tento úkol za tebe vyřešený: hrou Klondike si procvičíš
seznamy a <var>n</var>-tice (a později slovníky).</p>
<h3 id="karta">Karta
<a href="#header-karta" class="header-link">#</a>
</h3>
<p>O <em>kartě</em> potřebuješ znát tři kousky informace: hodnotu, barvu a to, jestli
je otočená rubem nebo lícem nahoru.</p>
<p><em>Hodnoty</em> karet jsou čísla 2-10 a navíc <code>J</code>, <code>Q</code>, <code>K</code>, <code>A</code>.
Hodnoty „obrázkových“ karet je dobré převést na čísla: J=11, Q=12, K=14, A=1.
Hodnoty se tak budou dát jednoduše porovnávat, nebo zjišťovat následující kartu
(např. po desítce je jedenáct – <code>J</code>).
V programu budeme tedy pro hodnoty používat jen čísla, a teprve když bude
potřeba kartu „ukázat“ člověku, převedeme ji na písmenko.</p>
<p>Pro <em>barvu</em> jsou čtyři možnosti: ♥, ♦, ♣ nebo ♠.
Dají se reprezentovat v podstatě jakýmikoli čtyřmi různými hodnotami.
Různí programátoři by mohli použít čísla 0-3, symboly jako <code>♥</code>, nebo třeba jako
čtyři různé funkce.
My použijeme krátké řetězce bez diakritiky, aby se to dobře psalo:
<code>'Sr'</code> (srdce), <code>'Pi'</code> (piky), <code>'Ka'</code> (káry), <code>'Kr'</code> (kříže).
Použij prosím stejné řetězce (včetně velkých písmen), abys pak mohl/a
kopírovat ukázkový kód.
Jako u hodnoty platí že tyhle řetězce budeme používat ve většině programu,
jen když bude potřeba kartu „ukázat“ člověku, převedeme je na hezčí symbol.</p>
<p>Pro <em>otočení</em> karty jsou dvě možné hodnoty: buď lícem nebo rubem nahoru.
Když dvě hodnoty, je dobré použít <code>True</code> a <code>False</code>.
Jen je pak potřeba vybrat (a dodržovat) která je která.
Řekněme že <code>True</code> znamená lícem nahoru; <code>False</code> rubem.
Ideální je podle toho důsledně pojmenovávat proměnné: v programu vždy
používej <code>je_licem_nahoru=True</code>, ne <code>otoceni=True</code>.</p>
<p>Samotná karta pak bude trojice těchto hodnot: (hodnota, barva, je_licem_nahoru).
Například:</p>
<ul>
<li><code>(12, 'Sr', True)</code> je 🂽 – srdcová královna otočená lícem nahoru</li>
<li><code>(7, 'Pi', False)</code> je 🂠 – piková sedma otočená rubem nahoru</li>
</ul>
<h3 id="balicek">Balíček
<a href="#header-balicek" class="header-link">#</a>
</h3>
<p>A balíček? Balíček bude seznam karet, tedy seznam trojic.
Jakákoli sekvence karet ve hře bude bude seznam trojic: dobírací a odkládací
balíčky, „sloupečky“ karet na herní ploše i „hromádky“ sežazených karet.</p>
<p>Například jeden ze sloupečků z obrázku výše obsahuje 4 karty rubem nahoru
a na konci srdcovou královnu.
Jako seznam by to mohlo být:</p>
<div class="highlight"><pre><span></span><span class="p">[(</span><span class="mi">7</span><span class="p">,</span> <span class="s1">&#39;Pi&#39;</span><span class="p">,</span> <span class="kc">False</span><span class="p">),</span> <span class="p">(</span><span class="mi">5</span><span class="p">,</span> <span class="s1">&#39;Kr&#39;</span><span class="p">,</span> <span class="kc">False</span><span class="p">),</span> <span class="p">(</span><span class="mi">1</span><span class="p">,</span> <span class="s1">&#39;Ka&#39;</span><span class="p">,</span> <span class="kc">False</span><span class="p">),</span> <span class="p">(</span><span class="mi">3</span><span class="p">,</span> <span class="s1">&#39;Pi&#39;</span><span class="p">,</span> <span class="kc">False</span><span class="p">),</span> <span class="p">(</span><span class="mi">12</span><span class="p">,</span> <span class="s1">&#39;Sr&#39;</span><span class="p">,</span> <span class="kc">True</span><span class="p">)]</span>
</pre></div><h3 id="seznamy_a_varnvar-tice">Seznamy a <var>n</var>-tice
<a href="#header-seznamy_a_varnvar-tice" class="header-link">#</a>
</h3>
<p>Na balíčcích a kartách je vidět rozdíl v použití seznamů a <var>n</var>-tic:</p>
<ul>
<li><var>N</var>-tice má pevně dané <var>N</var>: karta je trojice, ne čtveřice
ani dvojice.
Oproti tomu seznamy nemívají pevně danou délku: hromádka karet může být velká,
malá, nebo dokonce prázdná.
Dokonce může během hry růst nebo se zmenšovat, třeba když si „lízneš“ kartu
nebo balíček rozdělíš na dvě části.</li>
<li>Seznamy často dává smysl zamíchat nebo seřadit.
Když zamíchám balíček karet, je to stále baliček karet.
Když ale zamíchám pořadím prvků ve trojici <em>(hodnota, barva, je_licem_nahoru)</em>,
bude to sice pořád trojice, ale už to nejspíš nebude <em>karta</em>.</li>
<li>S tím souvisí to, že v seznamy bývají tzv. <em>homogenní</em>: každý prvek stejný
typ. Máme balíček karet (trojic), ale karty jsou trojice
(číslo, řetězec, pravdivostní hodnota).</li>
</ul>
<div class="admonition note"><p>Ne ve všech programech to bude takhle jednoznačné. Karta a balíček jsou
skoro ideální příklady na seznamy a <var>n</var>-tice  :)</p>
</div><p>V Pythonu z použitých typů vyplývá, co se s nimi dá dělat.</p>
<p><var>N</var>-tice nejdou měnit: abys změnil/a např. otočení karty, bude
potřeba udělat úplně novou trojici (podobně jako např u tahu
z <code>--------------------</code> na <code>-------------o------</code> v 1D piškvorkách).</p>
<p>Seznamy ale měnit jdou. Seznamové operace dokonce často dávají smysl:</p>
<ul>
<li><em>append</em> je přiložení karty na vršek hromádky.</li>
<li><em>pop</em> je líznutí karty (z balíčku zmizí, ale karta zůstane v ruce – jako návratová hodnota).</li>
<li><em>extend</em> je přidání jednoho balíčku ke druhému.</li>
<li><em>random.shuffle</em> je zamíchání karet.</li>
<li><em>sort</em> je seřazení karet.</li>
</ul>
<p>Pozor ale na to, že se seznamem trojic toho jde dělat víc než s fyzickým
balíčkem karet.
Pro počítač není problém udělat kopii karty.</p>
<h2 id="pomocne_funkce">Pomocné funkce
<a href="#header-pomocne_funkce" class="header-link">#</a>
</h2>
<p>Označovat dsrdcovou dámu jako <code>(12, 'Sr', True)</code> je skvělé pro počítač,
ale pro lidi je to nepřehledné.
Bude tedy vhodné napsat funkci, která kartu „ukáže“ trochu srozumitelněji.
Taková funkce by měla vyřeši i to, že kartu, která je rubem nahoru
– jako <code>(5, 'Kr', False)</code>, je potřeba před hráčem skrýt.</p>
<p>Napsat tuhle funkci je docela otrava, a později bude potřeba
aby se chovala <em>přesně</em> podle mých očekávání
(včetně např. velkých písmen a mezer).
Proto ti ji dám k dispozici. Hlavičku má takovouhle:</p>
<div class="highlight"><pre><span></span><span class="k">def</span> <span class="nf">popis_kartu</span><span class="p">(</span><span class="n">karta</span><span class="p">):</span>
    <span class="sd">&quot;&quot;&quot;Vrátí popis karty, např. [Q ♥] nebo [6♣ ] nebo [???]</span>

<span class="sd">    Trojice čísla (2-13), krátkého řetězce (&#39;Sr&#39;, &#39;Ka&#39;, &#39;Kr&#39; nebo &#39;Pi&#39;)</span>
<span class="sd">    a logické hodnoty (True - lícem nahoru; False - rubem) se jednoduše</span>
<span class="sd">    zpracovává v Pythonu, ale pro &quot;uživatele&quot; není nic moc.</span>
<span class="sd">    Proto je tu tahle funkce, která kartu hezky &quot;popíše&quot;.</span>

<span class="sd">    Aby měly všechny hodnoty jen jeden znak, desítka se vypisuje jako</span>
<span class="sd">    římská číslice &quot;X&quot;.</span>

<span class="sd">    Aby se dalo rychle odlišit červené (♥♦) karty od černých (♣♠),</span>
<span class="sd">    mají červené mezeru před symbolem a černé za ním.</span>
<span class="sd">    &quot;&quot;&quot;</span>
</pre></div><p>Druhá užitečná funkce umí otočit karu buď rubem nebo lícem nahoru.
Podobně jako <code>tah</code> z piškvorek vezme „starou“ hodnotu, rozloží ji
části a výsledek slepí z kombinace „starých“ a „nových“ hodnot.</p>
<p>Projdi si ji řádek po řádku, abys věděl/a jak funguje:</p>
<div class="highlight"><pre><span></span><span class="k">def</span> <span class="nf">otoc_kartu</span><span class="p">(</span><span class="n">karta</span><span class="p">,</span> <span class="n">pozadovane_otoceni</span><span class="p">):</span>
    <span class="sd">&quot;&quot;&quot;Vrátí kartu otočenou lícem nahoru (True) nebo rubem nahoru (False)</span>

<span class="sd">    Nemění původní trojici; vytvoří a vrátí novou.</span>
<span class="sd">    (Ani by to jinak nešlo – n-tice se, podobně jako řetězce čísla, měnit</span>
<span class="sd">    nedají.)</span>
<span class="sd">    &quot;&quot;&quot;</span>

    <span class="c1"># Rozbalení n-tice</span>
    <span class="n">hodnota</span><span class="p">,</span> <span class="n">barva</span><span class="p">,</span> <span class="n">stare_otoceni</span> <span class="o">=</span> <span class="n">karta</span>

    <span class="c1"># Vytvoření nové n-tice (kombinací staré hodnoty/barvy a nového otočení)</span>
    <span class="n">nova_karta</span> <span class="o">=</span> <span class="n">hodnota</span><span class="p">,</span> <span class="n">barva</span><span class="p">,</span> <span class="n">pozadovane_otoceni</span>

    <span class="c1"># Vrácení nové n-tice</span>
    <span class="k">return</span> <span class="n">nova_karta</span>
</pre></div><p>Funkce najdeš v souboru <a href="naucse:static?filename=karty.py"><code>karty.py</code></a>. Projdi si je; rozumíš jim?</p>
<p>Testy k nim jsou v <a href="naucse:static?filename=test_karty.py"><code>test_karty.py</code></a> – ty procházet nemusíš.</p>
<p>Oba soubory si ulož.</p>
<h3 id="testy_a_ukoly">Testy a úkoly
<a href="#header-testy_a_ukoly" class="header-link">#</a>
</h3>
<p>Další pomocné funkce už napíšeš sám/sama.
Aby sis ověřil/a že fungují, mám pro tebe předpřipravené testy.</p>
<p>Stáhni si soubor s testy, <a href="naucse:static?filename=test_klondike.py">test_klondike.py</a>, a dej ho do adresáře,
kde budeš tvořit hru a kde máš <code>karty.py</code>.</p>
<p>Na ulehčení testování si nainstaluj modul <code>pytest-level</code>.
Ten umožňuje pouštět jen určité testy – podle toho, jak jsi daleko.</p>
<div class="highlight"><pre><code>python -m pip install pytest pytest-level

</code></pre></div><p>Zkus pustit všechny testy. Asi ti neprojdou:</p>
<div class="highlight"><pre><code>python -m pytest -v

</code></pre></div><p>Pak zkus pustit testy pro úroveň 0:</p>
<div class="highlight"><pre><code>python -m pytest -v --level 0

</code></pre></div><p>Teď se nepustí žádné testy – všechny nové testy se přeskočí;
projdou jen testy z <code>test_karty.py</code>.
Uvidíš něco jako:</p>
<div class="highlight"><pre><span></span><span class=" -Color -Color-Green">===== </span><span class=" -Color -Color-Bold -Color-Bold-Green">20 passed</span>, <span class=" -Color -Color-Yellow">99 deselected</span><span class=" -Color -Color-Green"> in 0.06s ====</span>
</pre></div><p>Zadáš-li v posledním příkazu <code>--level 1</code>, aktivuje se první z testů. Pravděpodobně neprojde – v dalším úkolu ho spravíš!</p>
<h3 id="vytvoreni_balicku">Vytvoření balíčku
<a href="#header-vytvoreni_balicku" class="header-link">#</a>
</h3>
<p>Do modulu <code>klondike</code> (tedy do nového souboru <code>klondike.py</code>) napiš
následující funkci:</p>
<div class="highlight"><pre><span></span><span class="k">def</span> <span class="nf">vytvor_balicek</span><span class="p">():</span>
    <span class="sd">&quot;&quot;&quot;Vrátí balíček 52 karet – od esa (1) po krále (13) ve čtyřech barvách</span>

<span class="sd">    Všechny karty jsou otočené rubem nahoru.</span>
<span class="sd">    &quot;&quot;&quot;</span>
</pre></div><p>Zkus si funkci pustit a podívej se, co vrací.</p>
<p>Aby sis ověřil/a, že se chová správně, pusť na ni testy:</p>
<ul>
<li>level 10: Funkce existuje</li>
<li>level 11: V balíčku je 52 karet, žádné se neopakují.</li>
<li>level 12: V balíčku jsou všechny požadované karty.</li>
<li>level 13: Balíček je zamíchaný.</li>
</ul>
<h3 id="rozepsani_balicku">Rozepsání balíčku
<a href="#header-rozepsani_balicku" class="header-link">#</a>
</h3>
<p>Když výsledek funkce <code>vytvor_balicek</code>  vypíšeš, je docela nepřehledný.
Aby se ti s balíčky lépe pracovalo, vytvoř následující funkci:</p>
<div class="highlight"><pre><span></span><span class="k">def</span> <span class="nf">popis_balicek</span><span class="p">(</span><span class="n">karty</span><span class="p">):</span>
    <span class="sd">&quot;&quot;&quot;Vrátí popis všech karet v balíčku. Jednotlivé karty odděluje mezerami.</span>
<span class="sd">    &quot;&quot;&quot;</span>
</pre></div><p>Funkce by měla vracet řetězec složený z popisů jednotlivých karet.
Například:</p>
<div class="highlight"><pre><span></span><span class="gp">&gt;&gt;&gt; </span><span class="n">karty</span> <span class="o">=</span> <span class="p">[</span>
<span class="go">        (13, &#39;Pi&#39;, True),</span>
<span class="go">        (12, &#39;Sr&#39;, True),</span>
<span class="go">        (11, &#39;Ka&#39;, True),</span>
<span class="go">        (10, &#39;Kr&#39;, False),</span>
<span class="go">    ]</span>

<span class="gp">&gt;&gt;&gt; </span><span class="n">popis_balicek</span><span class="p">(</span><span class="n">karty</span><span class="p">)</span>
<span class="go">[K♠ ] [Q ♥] [J ♦] [???]</span>
</pre></div><p>Jak na to?
Vytváření celého řetězce najednou by bylo složité, ale lze si to rozdělit
na kroky, které už znáš:</p>
<ul>
<li>Vytvoř prázdný seznam.</li>
<li>Postupně do senamu přidej popisy jednotlivých karet.
(Využij funkci <code>popis_kartu</code> z modulu <code>karty</code>!)</li>
<li>Vrať popisky oddělené mezerami. (Koukni na tahák k seznamům!)</li>
</ul>
<p>Funkci opět můžeš otestovat:</p>
<ul>
<li>level 20: Funkce existuje</li>
<li>level 21: Funkce správně popisuje balíček</li>
<li>level 22: Funkce umí popsat i prázdný balíček</li>
</ul>
<h3 id="popis_balicku">Popis balíčku
<a href="#header-popis_balicku" class="header-link">#</a>
</h3>
<p>Občas je z balíčku vidět jen vrchní karta.
Napiš následující funkci, která popíše takový balíček:</p>
<div class="highlight"><pre><span></span><span class="k">def</span> <span class="nf">popis_vrchni_kartu</span><span class="p">(</span><span class="n">balicek</span><span class="p">):</span>
    <span class="sd">&quot;&quot;&quot;Vrátí popis daného balíčku karet -- tedy vrchní karty, která je vidět.&quot;&quot;&quot;</span>
</pre></div><p>Funkci nezapomeň otestovat:</p>
<ul>
<li>level 30: Funkce existuje</li>
<li>level 31: Funkce vrátí popis poslední karty. (Bude se hodit funkce <code>popis_kartu</code> z modulu <code>karty</code>.)</li>
<li>level 32: Funkce popíše prázdný balíček jako <code>[   ]</code> (3 mezery v hranatých závorkách).</li>
</ul>
<p>Pokračování příště...</p>